**Scrum vragen**<br>
Voor de Scrum workshop moesten we een drietal vragen op voorhand bedenken. De volgende vragen heb ik opgesteld:

*1.	Belemmeringen waar je als team tegen aanloopt moeten die opgelost worden door de scummaster?<br>
2.	Hoe borg je als scrumteam dat alle wensen van de product owner binnen de gestelde deadlines en budget gerealiseerd worden?<br>
3.	Wanneer moet je juist geen Scrum gebruiken?*

**Scrum opdracht**<br>
Tevens was er opdracht waarbij we moesten omschrijven hoe Scrum voldoet aan het [Manifesto for Agile Software Development](http://agilemanifesto.org/). Hieronder staat aangegeven hoe Scrum voldoet aan dit manifesto:

*Scrum is gebaseerd op de theorie van empirische procesbesturing , ofwel het empirisme. Empirisme gaat er vanuit dat kennis ontstaat uit ervaring en het nemen van beslissingen op basis van wat bekend is. 
Drie pijlers vormen het fundament van elke implementatie van empirische procesbesturing: transparantie, inspectie en aanpassing.
Het Manifesto voor Agile Software Development heeft een viertal basis principes die opgaan voor Agile Software development. 
Bij elk punt staat aangegeven hoe Scrum past binnen deze vier basis principes, namelijk:*

***1.	Individuals and interactions over processes and tools**<br>
Scrum teams hebben ruimte om zicht gedurende het project te ontwikkelen. De daily standup’s bieden de teamleden mogelijkheden 
om aan te geven tegen welke obstakels zij aanlopen. Hierdoor is er een goede interactie tussen de teamleden wat een 
vertrouwensband versterkt binnen het team. Tevens biedt de Sprint Retrospective een kans voor het Scrum Team om zichzelf te inspecteren, 
hiervan te leren waardoor het werken binnen het team steeds beter zou moeten verlopen waardoor dit efficiënter wordt.<br>
**2.	Working software over comprehensive documentation**<br>
Aan het einde van elke iteratie wordt door het scrumteam een werkende product opgeleverd. Dit betekend dat de opdrachtgever middels 
de backlog aangeeft welke wensen/eisen van het product als eerst gerealiseerd moeten worden. Deze wensen/eisen worden vervolgens 
opgepakt en verwerkt in een sprint. Wanneer deze sprint eindigt zal er een volledig werkend product opgeleverd moeten worden die aan 
deze wensen/eisen voldoet. Scrum steekt effort in het op te leveren product in plaats van ‘papierwerk’, de documentatie<br>
**3.	Customer collaboration over contract negotiation**<br>
Scrum biedt de mogelijkheid om direct in contact te staan en samen te werken met de opdrachgever. De opdrachtgever wordt nauw betrokken 
in het ontwikkelproces aangezien hij/zij degene is die aangeeft welke requirements de hoogste prioriteit hebben. Tevens is er voor de 
opdrachtgever de mogelijkheid om na een sprint een review te houden over het opgeleverde product. In plaats te werken met contracten en 
daar veel over te onderhandelen geeft scrum de voorkeur aan directe betrokkenheid van de opdrachtgever.<br>
**4.	Responding to change over following a plan**<br>
De Scrum iteraties zijn van korte duur, maximaal 4 weken per sprint, in de meeste gevallen zijn de sprints opgedeeld in timeboxen van 
2 weken. Vanwege de relatief korte duur van de sprints zijn er mogelijkheden om aanpassingen gedurende het project door te voeren.*

**Scrummaster**<br>
Ik ben aangesteld als Scrummaster voor het project.
Als Scrummaster bewaak ik het procesverloop binnen het team, probeer de teamleden te motiveren en te helpen bij obstakels waar 
zij tegenaan lopen. Tevens heb ik een aantal verbeteringen doorgevoerd zodat de daily stand-ups efficiënter doorlopen kunnen worden. 
Er kan gedacht worden aan het inzichtelijk maken van de werkzaamheden in verhouding met de tijd die per issue eraan besteed wordt. 
Hierdoor creëer je een duidelijk tijdschema voor de issues en kan er betere timemanagement toegepast worden.
